# کهربا

گسترش فرهنگ کتاب‌خوانی و اهدا کتاب در کنار کمک به حفظ محیط‌زیست، اساسی‌ترین آرمان‌های کهربا هستند. این سامانه به افراد کمک می‌کند تا بتوانند کتاب‌هایی را که دیگر لازم ندارند به دیگران اهدا کنند و از طرفی، با اهدا کتاب این فرصت را به دست می‌آورند که برای کتاب‌های موردعلاقه‌شان درخواست بدهند و شانس دریافت رایگان آن کتاب را داشته باشند.
این سامانه گروه‌های مختلف جامعه را مورد هدف قرار داده و به یاری آنان می‌شتابد، از افرادی که به دنبال راه مناسبی برای گردش کتاب‌های رهاشده و بلااستفاده در خانه‌شان دارند تا آنان که ممکن است استطاعت مالی خرید نسخه چاپی کتاب را نداشته باشند و حتی کسانی که صرفاً برای مدتی کوتاه (مثلاً تا پایان سال تحصیلی جاری) کتاب خاصی را لازم دارند، همگی می‌توانند از امکانات سامانه کهربا بهره ببرند و به مقصود خود دست یابند.
همچنین، از آنجا که در دنیای مدرن امروز اکثر کارها به کمک اینترنت و با کمترین زحمت فیزیکی انجام می‌شوند، اهدا کتاب هم نمی‌تواند از این قاعده مستثنی باشد و روند سنتی خود را ادامه دهد. استفاده از کهربا در مقایسه با روش معمول مراجعه به کتابخانه‌های عمومی مزایایی را به همراه دارد؛ سرعت و سادگی کار، اهدا و درخواست کتاب تنها با چند کلیک و بدون نیاز به رفت‌وآمد فیزیکی، علاوه بر اینکه کهربا به گونه‌ای برنامه‌ریزی شده است که فرد با اهدا کتاب (مخصوصا کتب پرطرفدار) شانس بیشتری برای دریافت رایگان کتب مورد علاقه‌اش در این سامانه پیدا می‌کند و این در نوع خود، کتاب‌خوانان را ترغیب می‌کند تا با یک‌دیگر تعامل بیشتری برقرار نمایند.

## فهرست مطالب

- [لینک سایت](#لینک-سایت)
- [تست](#تست)
- [تکنولوژی‌ها و ابزارها](#تکنولوژی‌ها-و-ابزارها)
- [برنامه‌های آینده](#برنامه‌های-آینده)

## لینک سایت

پروژه کهربا از طریق لینک زیر در دسترس است:
www.kahroba.netlify.app

## تست

کامپوننت‌های اصلی این سامانه تست شده‌اند و تست‌های نوشته شده درصد کاوریج بالایی دارد. همچنین جاب‌های build و deploy در فایل CI/CD نوشته شده‌اند و با هر بار پوش کردن، سایت تست می‌شود و همه‌ی تست‌ها پس می‌شوند.

## تکنولوژی‌ها و ابزارها

فیگما : طراحی وایرفریم، صفحات و انتخاب رنگ‌ها و فونت‌های برنامه و چیدمان دکمه‌ها و سایر اجزای برنامه با استفاده از فیگما، انجام شد.
ری‌اکت : برای پیاده‌سازی امکانات سمت کاربر کهربا، از کتابخانه پرطرفدار ری‌اکت استفاده شد.

## برنامه‌های آینده

در نظر داریم برنامه‌هایی برای جمع‌آوری بازخوردهای کاربران و بهبود الگوریتم پیشنهاددهی داشته باشیم. با توجه به بازخوردها، سعی می‌کنیم نیازها و ترجیحات کاربران را بهبود داده و تجربه‌ی آن‌ها را بهبود بخشیم.

با ارتقای پلتفرم به صورت مداوم، قصد داریم تا برنامه‌های ارتباطی بین کاربران را تقویت کرده و فرصت‌های بیشتری برای مبادله‌ی دانش و تجربیات فراهم کنیم. از جمله برنامه‌های آینده، راه‌اندازی گروه‌های مطالعه و برگزاری رویدادهای مرتبط با علاقه‌مندی‌های کتابی خواهد بود.

با تکیه بر نظرات کاربران و دستیابی به هدف اصلی سایت، یعنی ترویج فرهنگ کتابخوانی و به اشتراک گذاری کتاب‌ها، به امید این هستیم که سایت اهدای کتاب محبوبیت بیشتری در بین کاربران کسب کند و به یک جامعه‌ی پویایی برای علاقه‌مندان به کتاب تبدیل شود.
